---
title: Bodovanje
description: Kratki opis bodovanja
tableOfContents: false
---
### Tablica bodovanja
U nastavku je prikazana tablica bodovanja:

| Tip | Bodovi|
|-----|-------|
|Prva laboratorijska vježba| 40%|
|Druga laboratorijska vježba| 40%|
|Kratke provjere znanja| 20%|
|CERT-ovo dodatno predavanje| dodatnih 5%|

### Organizacija laboratorijskih vježbi

Prva laboratorijska vježba bit će organizirana u subotu nakon međuispita (4.5.2024.)
Gradivo koje ulazi u prvu laboratorijsku vježbu:
- **OSINT** (git, morseov kod, netcat, grep, prepoznavanje slika i slično)
- **Forenzika** (image fileovi, EXIF, popravljanje slike, zip arhiva, spectrum wav fileova, binary fileovi, binwalk, img fileovi, volatility, network, pcapovi, protokoli)
- **Kriptografija** (vizualni cypher, Cesar, ROT13, XOR, hashanje, RSA, DSA, AES, DES, stream, ECDSA)
- **Web sigurnost** (directory traversal, SQL injection, XSS, RCE, XXE, CSRF)

Druga laboratorijska vježba bit će organizirana u subotu nakon završnih ispita (29.6.2024.)
Gradivo koje ulazi u drugu laboratorijsku vježbu:
- **Reversing** (ELF i PE, statička i dinamička analiza, ASLR, Canary, race condition)
- **Pwn** (Linux kernel, stack, heap i buffer overflow, ROP, sandbox escape, address leaking)
- **Etičko hakiranje** (Kali linux, MITM, WIFI, Metasploit, Phishing)
- **Hardversko hakiranje** (protokoli, UART, JTAG, Sniffing, Glitching, Timing attack, memory dump)

### Napomena za laboratorijske vježbe
Važno je napomenuti da se laboratorijske vježbe rade od kuće koristeći CTFd platformu. Svaka laboratorijska vježba postaje dostupna za rješavanje 2 tjedna unaprijed. Studenti moraju doći u dodjeljeni termin na dan usmenog ispitivanja, tek u tom slučaju će dobiti bodove za laboratorijsku vježbu. Za uspješno polaganje vještine studenti moraju imati barem jedan točan zadatak na obje laboratorijske vježbe (prag).

### Kratke provjere znanja
Kratke provjere znanja pišu se nakon odrađene cjeline i to početkom drugog sata predavanja. Provjere sadrže prethodno obrađivano gradivo i maksimalno je moguće dobiti 5 bodova (2 zadatka od 2,5 bodova). Pitanja za provjere su slučajno izvučena iz skupa pitanja. Studenti imaju 2 minute za rješavanje kratke provjere znanja na platformi koju predavač odabere.

### Dodatni bodovi
Dodatni bodovi se mogu ostvariti sudjelovanjem na neobveznom predavanju partnera vještine kibernetička sigurnost. Točan datum radionice koju održava partner bit će objavljen naknadno.