---
title: O radionici
description: Kratki opis
tableOfContents: false
---

### Ukratko o radionici

Niz radionica kibernetička sigurnost novi je projekt studentske udruge **X.FER** kojoj je u cilju obučavanje i priprema studenata za izazove u različitim područjima kibernetičke sigurnosti te priprema studenata za CTF (Capture the flag) natjecanja. Ove radionice bave se područjima vezanim za OSINT, Forenziku, Kriptografiju, Web sigurnost, Reverzno inženjerstvo, Binary Exploitation te etičko i hardversko hakiranje. Studenti koji uspješno prođu ovaj niz radionica bit će dodatno pripremljeni za studentski dio kvalifikacija nacionalnog tima koji će predstavljati Republiku Hrvatsku na europskom CTF natjecanju.


### Potrebna znanja za upis radionica

Radionice ne zahtijevaju neka posebna znanja za upis. Naravno poželjno je imati znanja iz osnova programiranja, osnovno snalaženje na računalu te korištenje linux operacijskih sustava. Predavači će svoja izlaganja prilagoditi rezultatima anketa nakon prijave na kolegij.

### Za koga su ove radionice namijenjene

Radionice su otvorene za sve studente u Republici Hrvatskoj.

### Očekivanja po uspješnom završetku ovih radionica

Možete postati dio nacionalnog tima za CTF natjecanja. Također, imate predznanje ako želite se baviti ovim područjem u industriji ili kao hobi. Uz to treba napomenuti da postoje bug bounty programi u kojim Vas različite tvrtke mogu novčano nagraditi ako uspješno pronađete grešku u njihovim sustavima [Bug Bounty](https://hackerone.com/bug-bounty-programs).